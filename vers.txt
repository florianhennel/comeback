mióta készülök hogy elmondja neked
szerelmem rejtett csillagrendszerét
egy képben csak talán s csupán a lényeget
de nyüzsgő s áradó vagy bennem mint a lét
és néha meg olyan oly biztos és örök
mint kőben a megkövesült csigaház
a doldtól cirmos éj mozdul fejem fölött
s zizzenve röppenő kis álmokat vadász
s még mindig nem tudom elmondani neked
mit is jelent az nékem hogy ha dolgozom
óvó tekinteted érzem kezem felett
hasonlat mit sem ér felötlik s eldobom
és holnap az egészet ujra kezdem
mert annyit érek én amennyit ér a szó
versemben s mert ez addig izgat engem
míg csont marad belőlem és néhány hajcsomó
fáradt vagy s én is érzem hosszú volt a nap
mit mondjak még a tárgyak összenéznek
s téged dicsérnek zeng egy fél cukordarab
